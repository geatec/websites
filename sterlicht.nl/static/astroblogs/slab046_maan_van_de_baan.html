<html>
<body bgcolor="000000" background="../extradeepfield.jpg" link="ffffa0" alink="ffc000" vlink="ffffa0">
<style>
<!--
a:link {text-decoration:none}
a:active {text-decoration:none}
a:visited {text-decoration:none}
-->
</style>
<font face="arial" color="ffc000" size="3">
<font size = "3">

Astro-blog 46: De maan is van de baan

<font color="c0c0ff", font size = "2">

<p>
<i>
Op 1 februari maakte NASA het budget voor de komende 5 jaar bekend. In het budget-rapport is sprake van stopzetting van het Constellation-programma. Dit houdt in, dat men het door president Bush verkondigde voornemen om in 2020 weer mensen op de maan te zetten, om financiele redenen laat varen. Daarnaast vliegen de Space Shuttles dit jaar voor het laatst. Het totale budget van NASA wordt echter groter, een aangename verrassing, de kwakkelende economie van de VS in aanmerking genomen.
</i>

<p>
<img src=slAb046_maan_van_de_baan.jpg width=600>

<p>
3 februari 2010

<p>
Het Constellation programma hield in:

<ul>
<li>
Ontwikkeling van het bemande Orion ruimtevaartuig

<li>
Ontwikkeling van de draagraketten Ares I en Ares V

<li>
Ontwikkeling van de bemande Altair maanlander
</ul>

<p>
In de ontwikkeling van deze transportmiddelen is al veel geinvesteerd, maar met name de ontwikkeling van de nieuwe draagraketten verliep moeizaam. Tegelijkertijd werden de in onderhoud peperdure Space Shuttles in de lucht gehouden. Dit leidde tot verwacht tekort over 2011 van zo'n 1.3 miljard dollar.

<p>
Naast de besparingen door het loslaten van de ambitie om binnen afzienbare tijd weer mensen op de maan te zetten, wordt de komende 5 jaar 6 miljard dollar extra geinvesteerd. Het International Space Station (ISS) blijft nog tot tenminste 2020 operationeel. Omdat de Shuttles in 2010 voor het laatst zullen vliegen, is men voor bezoek aan het ISS voorlopig afhankelijk van de Russen en de Europeanen. Daarnaast wil de Amerikaanse regering de ontwikkeling van commerciele lanceercapaciteit stimuleren.

<p>
Enerzijds extra budget, anderzijds besparingen door het stopzetten van het Constellation programma en de Shuttle lanceringen. Dat creeert ruimte, o.a. voor ontwikkeling van nieuwe aandrijf-technologie maar ook het vinden van oplossingen voor het opslaan en bijvullen van brandstof in een baan om de aarde. Hierdoor kan de reikwijdte, vluchtsnelheid en het maximumgewicht van missies worden vergroot.

<p>
Van de al gedefinieerde missies die in het budget-rapport genoemd worden springen er voor mij twee uit:

<ul>
<li>
In het najaar van 2011: Lancering van het Mars Science Laboratory

<li>
Met 70% kans in 2014: Lanceering van de James Web Space Telescope, de ambitieuze opvolger van Hubble
</ul>

<p>
Aan deze twee missies zijn de volgende twee astro-blogs gewijd.

<p>
JdeH

<p>
Foto: NASA, International Space Station

</body>
</html>
