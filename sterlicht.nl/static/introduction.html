<html>
	<head>
		<style type="text/css">
			img, .object {width: 300px; border: 0px;}
			.left {float: left; margin-right: 20px;}
			.right {float: right; margin-left: 20px;}
			.left div, .right div {margin-top: 10px; margin-bottom: 30px; color: #ffc000}
            .caption {font-size: 16;}
			.paragraph {display: block; clear: both; margin: auto; max-width: 800px; margin-top: 70px;}
		</style>
	</head>
	<body bgcolor="000000" background="extradeepfield.jpg" link="ffffa0" alink="ffc000" vlink="ffffa0">
		<font face="arial" color="ffc000" size="3">
        
        <div class="paragraph">
            <font size = "3">
            Kennismaking
            <font color="c0c0ff" font size = "2">
        </div>

		<div class="paragraph">
            Mijn naam is Jacques de Hooge.
            Vanaf mijn kindertijd ben ik gefascineerd door de sterrenhemel.
            Tijdens het geven van lessen en presentaties is me opgevallen dat bijna alle kinderen en volwassenen geïnteresseerd zijn in het heelal.
            Weinigen echter zetten de stap om met die interesse ook werkelijk iets te doen.
            Het doel van deze website is mensen de drempel over te helpen naar een levenslange bron van plezier en verwondering.

            <p>
            <img src="andromeda.jpg">

            <p>
            Wie naar de heldere nachthemel kijkt, klimt op van aardbewoner tot heelalbewoner.
            Kennis is daar niet voor nodig, de aanblik is genoeg.
            Wie echter weet wat er te zien is en hoe dat gevonden kan worden, geniet meer.
            
            <p>
            <img src="saturn.jpg">

            <p>
            Sinds een aantal jaren verzorg ik lessen, projecten en presentaties over het heelal voor jong en oud.
            Doel is vooral het overbrengen van enthousiasme en het opwekken van nieuwsgierigheid naar de wereld waarin we leven, letterlijk in de ruimste zin.	

            <p>
            <br/><br/>
            <b><a href="astrolessons_online.html" target="content">NIEUW: Sterrenkunde on-line, een ruimtereis vanachter je beeldscherm</a></b>
            
            <br/><br/>
            Het verst kijk je 's nachts! Leg je hoofd in je nek en realiseer je dat je op een piepklein bolletje staat in een oneindig heelal. Is daar iemand? Niemand die het weet. Maar er is ook heel veel dat we <i>wel</i> weten over de wonderlijke wereld boven je hoofd.
            
            <p>
            Zoek naar antwoord op vragen als: "Heeft het heelal een midden?", "Waarom zijn zwarte gaten zwart?" of "Waarom kun je wel naar de toekomst reizen maar niet naar het verleden?" (Echt waar)
            
            <p>
            Maak in vijf live on-line lessen met prachtige beelden, boeiende uitleg en vraag-en-antwoord chat kennis met de <i>sterren</i>, de <i>planeten</i>, de <i>maan</i>, <i>nevels en zwarte gaten</i>, <i>reuzen-telescopen en ruimte-reizen</i>. Maak zelf een planeten-model op schaal of pak een tuinstoel, zak lekker onderuit en teken wit-op-zwart wat je aan de nachthemel ziet.
        </div>
	</body>
</html>
