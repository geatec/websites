<html>
	<head>
		<link rel="import" href="/head.html">
	</head>
	<body>
		<div class="section">
			<a href="python_fundamental_en"><img class="flag" src="/images/flag_en.png"></a>
			<div class="text">
				<h1>Programmeren voor docenten in het basisonderwijs</h1>
				<h3>Fundamental class verzorgd door: <a href="introduction_nl">ir. Jacques de Hooge</a></h3>
			</div>
			<a href="/index_nl"><img class="logo" src="../images/logo.png"></a>
		</div>
	 
		<div class="section">
			<div class="text">
				<h2>Programmeren op de basisschool</h2>
				 
				<p>Computers zijn uit het onderwijs niet meer weg te denken. Informatie zoeken op Internet, werkstukken maken, tafels leren, oefenen met spelling, je woordenschat vergroten, aanschouwelijke geschiedenis en aardrijkskunde, het is er allemaal. Voor kinderen zijn computers synoniem met plezier. Dat je als docent daar in didactisch opzicht gebruik van maakt spreekt inmiddels vanzelf.</p>
				 
				<p>De samenleving is op veel fronten steeds afhankelijker de computer. Tegelijkertijd is die computer voor de gebruikers ervan vaak een gesloten wonderdoos. De ontwikkelingen in de arbeidsmarkt maken echter zonneklaar dat de volgende generatie zich onwetendheid over wat zich in die doos afspeelt niet kan permiteren. De laatste jaren zijn er dan ook steeds meer geluiden te horen om kinderen al op de basisschool te leren programmeren. Natuurlijk hoeven ze niet allemaal computerprogrameur te worden. Iemand die kan koken wordt tenslotte ook niet persee kok, toch is kunnen koken handig.</p>
				
				<p>Voor kinderen is programmeren niet moeilijker dan taal of rekenen, alles is voor hen nieuw. Voor veel docenten is het echter een nadrukkelijke stap uit de comfort zone. Op elke school zijn wel een paar docenten te vinden die handig zijn met computers en hier ook plezier in hebben. Deze training is echter nadrukkelijk gericht op alle docenten. Wil je kinderen iets kunnen leren, dan moet je "boven de stof staan". Dat lijkt in dit geval onhaalbaar, zeker als je nooit een computerprogramma hebt gemaakt. Dat is het echter niet. Wie een maaltijd kan koken aan de hand van een recept, kan een computer programmeren. En een paar middagen gerichte, begeleide oefening, gecombineerd met gezond verstand en didactische ervaring, is voldoende om de basis hiervan op kinderen over te kunnen brengen.</p>
				
				<p>Let wel, buiten die basis valt er heel veel te ontdekken, en er zullen zeker kinderen zijn die hun docent voorbijstreven. Maar dat mag! Het gaat erom ze te leren fietsen. Dat ze daarna harder fietsen dan de docent is niet erg. In tegendeel.
				</p>
				
				<h2>Hoe zit de docententraining programmeren in elkaar</h2>
								
				Programmeren leer je door het te doen. Dat geldt voor kinderen maar ook voor docenten. De training bestaat uit steeds een korte uitleg, gevolgd door een oefening waarbij het uitgelegde wordt toegepast. Tijdens de oefeningen is er intensieve persoonlijk begeleiding door een zowel inhoudelijk als didactisch zeer ervaren trainer die gewend is zowel met absolute beginners als met professionals te werken, ieder op z'n eigen ervaringsniveau aanspreekt.
				
				De gekozen programmeertaal is Python. Dit is op dit moment wereldwijd gezien in het onderwijs programmeertaal nummer één, van basischool tot universiteit. Python is echter geen schoolse taal, de taal wordt op alle fronten professioneel ingezet.
				
				In feite doorlopen de docenten het zelfde traject als de kinderen later, alleen met meer achtergrondinformatie, zodat vragen van kinderen vanuit een context kunnen worden beantwoord.
				</p>
			</div>
		</div>
		
		<div class="section">
			<div class="text">
				<h2>Wat leer je</h2>
				
				<p>Bij de training draait het zowel om zelf verwerven van programmeervaardigheid als om didactiek.</p>
				
				<p>Na afloop van de training kun je:
				<ul class="bulleted">
					<li>De basisprincipes van het programmeren op begrijpelijke wijze uitleggen en tonen aan kinderen</li>
					<li>Correct werkende computerprogramma's maken in Python voor eenvoudige reken- en taal- en grafische toepassingen</li>
					<li>Fouten vinden en oplossen in dergelijke programma's van leerlingen</li>
					<li>Leerlingen helpen van een idee of opdracht te komen tot realisatie</li>
					<li>Leerlingen helpen de taken te verdelen en samen te werken bij het met een groepje maken van een computerprogramma</li>
				</ul>
				</p>
			</div>
		</div>
	 
		<div class="section">
			<div class="text">
				<h2>Een aantal praktische zaken</h2>
				
				<p>De training wordt gegeven op uw school, gewerkt wordt met de daar aanwezige computers. Het lesmateriaal is gratis, er hoeven dus geen boeken of programma's te worden gekocht. Het is belangrijk dat voor aanvang van de training de nodige software geinstalleerd is. Dit kunt u zelf doen, al dan niet met onze assistentie, maar ook door ons laten doen. Diezelfde software kan daarna ook in de klas gebruikt worden. Op die manier is een docent er van verzekerd, zich vertrouwd te voelen met de hulpmiddelen waar de kinderen mee werken. Om de belofte van indiduele begeleiding inderdaad te kunnen waarmaken, bedraagt de maximaal 10 personen. </p>
				 
				<p>Voor de opleiding begint, hebben is er een startbijeenkomst, waarin in overleg gedifferentieerde leerdoelen worden vastgesteld. Docenten die de training met succes hebben afgerond krijgen een gepersonaliseerd certificaat waarop expliciet is aangegeven wat precies is geleerd.</p>
			</div>
		</div>

		<div class="section">
			<div class="text">
				<h2>Tot slot</h2>
				
				<p>De afgelopen 15 jaar heb ik mijn brood verdiend met de combinatie van Python en C++, o.a. met software voor electro-cardiologie, procesbesturing en het opsporen van olie en gas. Er is voor Python een enorm <a href="https://pypi.python.org/pypi">aanbod van gratis libraries</a> van goede kwaliteit voor zeer uiteenlopende typen toepassingen. Python kom je tegen in single board besturingscomputers, medische beeldverwerking, web-applicaties en technisch-wetenschappelijke software. Eigenlijk is er geen terrein waarop deze taal niet is doorgedrongen.</p>
 
				<p>Met name de combinatie van Python en C++ maakt het mogelijk vrijwel elk IT probleem het hoofd te bieden. Zo zijn er in Python een groot aantal webservers geschreven, waarvan Django de bekendste is. Daarnaast zijn er diverse oplossingen om Python in de browser te gebruiken, waaronder <a href="http://www.transcrypt.org">één van mijn hand</a>. Veel bedrijven hebben de kracht van Python ontdekt en Python ontwikkelaars zijn dan ook veel gevraagd. De taal biedt een goede instap in de IT, met vrijwel onbeperkte doorgroeimogelijkheden. Omdat je in Python zowel snel als netjes kunt ontwikkelen is de taal zeer geschikt om op commerciele basis (multi-platform) applicaties mee te bouwen.</p>
			</div>
		</div>
		
		<script src="../__javascript__/mastermove.min.js"></script>
	</body>
</html>
