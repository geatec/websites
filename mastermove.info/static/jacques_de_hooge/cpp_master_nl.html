<html>
	<head>
		<link rel="import" href="/head.html">
	</head>
	<body>
		<div class="section">
			<a href="cpp_master_en"><img class="flag" src="/images/flag_en.png"></a>
			<div class="text">
				<h1>C++ Best Practices in Design</h1>
				<h3>Masterclass verzorgd door: <a href="introduction_nl">ir. Jacques de Hooge</a></h3>
			</div>
			<a href="/index_nl"><img class="logo" src="../images/logo.png"></a>
		</div>
	 
		<div class="section">
			<div class="text">
				<h2>Voor wie is deze masterclass bestemd</h2>
				 
				<p><u>Je hebt C++ geleerd, bijvoorbeeld tijdens je HBO of universitaire opleiding</u> en kunt in de dagelijkse praktijk goed met deze taal uit de voeten. Je kent het verband tussen pointers, references en arrays,  en de geheimen van dynamisch geheugenbeheer. Je maakt effectief gebruik van modules en headers, je kunt classes, multiple inheritance, virtuele functies, polymorphism en templates op een goede manier toepassen, je weet hoe operator overloading werkt en kent je weg in de STL.  Dit alles kun je goed inzetten om de gewenste functionaliteit te realiseren. Maar toch...</p>
				 
				<p><u>Je zou wel <i>veel</i> meer ontwerpervaring willen hebben.</u> Hoe zet je de grote hoeveelheid elkaar deels overlappende taalfaciliteiten nu het beste in om te komen tot  een goed ontwerp: betrouwbaar, begrijpelijk, flexibel en efficiënt. Je hebt sterke belangstelling voor deze vragen en hoewel je al heel wat kilometers hebt gemaakt, merk je dat je elke dag weer leert. Zo kom je er wel, gewoon door eigen ervaring. Maar je kunt dat proces ook enorm versnellen door te profiteren van mijn ervaring. Er is geen substituut voor zelf nadenken, echter door mijn 30+ jaar programmeerervaring in te zetten laat ik je een breedte en een diepte zien die je op nieuwe ideeën brengt.</p>
			</div>
		</div>
		
		<div class="section">
			<div class="text">
				<h2>Wat leer je</h2>
				
				<ul class="bulleted">
					<li>Een goede modulestructuur is de basis voor een flexibel ontwerp, voor een goede taakverdeling tussen ontwikkelaars en voor systematische testbaarheid. <u>Welke modulestructuren werken het beste</u> en hoe kun je de taalfaciliteiten van C++ inzetten om deze te realiseren.</li>
					 
					<li>Sommige faciliteiten in C++ worden als "moeilijk" beschouwd, met name multiple inheritance en dynamisch geheugenbeheer. Er zijn echter effectieve manieren om deze monsters te temmen en voor je karretje te spannen.</li>
					 
					<li>Bij <u>multiple inheritance</u> gaat het niet in de eerste plaats om code hergebruik maar om polymorphism. Je merkt dat je op de goede weg zit als je <u>code gaat krimpen, terwijl de flexibiliteit toeneemt</u>. Dingen beginnen op z'n plek te vallen. Iedere ervaren ontwerper kent dat gevoel. Het is het moment waarop een ontwerp "begint te werken". Opeens zie je steeds meer mogelijkheden. Hoe bereik je dat punt.</li>
					 
					<li>Voor veel ontwikkelaars, en niet de minsten, staat gebruik van C++ gelijk aan de voortdurende dreiging van geheugenlekken. Dit is echter niet nodig. Er bestaan systematische manieren om <u>zorgeloos met dynamisch geheugen te werken zonder dat dit lekken oplevert</u>. Als je goed doorhebt wat je met constructor overloading en virtuele destructors kunt doen, ben je een eind op weg. In de masterclass leer je hierover het naadje van de kous.</li>
					 
					<li><u>Operator overloading kan handig</u> zijn maar is alleen efficiënt te realiseren <u>indien men constructor overloading zeer goed beheerst</u>. Moet je operator overloading űberhaupt wel gebruiken en wanneer dan? Welke constructors zijn nodig en waarom. Wat zijn de argumenten voor overloading van operators als friend of als method.</li>
					 
					<li><u>Polymorphism en templates</u> vormen twee verschillende wegen tot hetzelfde doel: het op overeenkomstige wijze werken met uiteenlopende datatypen zonder codeduplicatie. <u>Wanneer kies je het één, wanneer het ander?</u> En welke combinaties zijn vruchtbaar. Gebruik van templates is een bron van incompatibiliteiten tussen compilers onderling en platforms onderling. Daarnaast kan het gemakkelijk tot "bloated" code leiden, en is de onduidelijkheid van compilermeldingen bij het gebruik van templates berucht. Hoe gebruik je templates op een verstandige manier.</li>
					 
					<li>Er zijn de afgelopen jaren heel wat nieuwe versie's van C++ verschenen en het einde is niet in zicht. <u>Welke taalfaciliteiten zijn nieuw en wat heb je eraan.</u></li>
					 
					<li>Tot slot komt ook een meer fundamentele vraag aan de orde: C++ is een taal waarmee je werkelijk elke denkbare soort software op elk denkbaar platform kunt realiseren. Het is echter niet altijd de meest effectieve keuze. <u>Wat kun je maar beter niet in C++ doen, en hoe kun je C++ code op eenvoudige, robuuste wijze laten samenwerken met andere code.</u></li>
				</ul>
			</div>
		</div>
	 
		<div class="section">
			<div class="text">
				<h2>Hoe zit de masterclass C++ in elkaar</h2>
				
				<p>De masterclass C++ volg je in een groep van maximaal 10 personen en beslaat 8 lessen. De kosten per les van 2 uur bedragen €60,-. Je ontvangt een factuur die je eventueel aan je werkgever kunt overleggen.</p>
				
				<p>Het gestelde bij "Voor wie is deze masterclass bestemd" wordt serieus genomen: er wordt uitgegaan van het beschreven voorkennisniveau. Mocht je hier niet nog niet aan voldoen, dan is het volgen van een fundamental class, gecombineerd met de nodige zelfwerkzaamheid een optie om dit alsnog te realiseren.</p>
				
				<p>In een startgesprek wordt vastgesteld of je over voldoende kennis beschikt om de masterclass C++ te volgen. Dat startgesprek werkt twee kanten op: zelf ben je in de gelegenheid om vast te stellen of ik over voldoende kennis en ervaring beschikt om jou werkelijk verder te helpen. <u>Pas na een succesvol startgesprek wordt een leerovereenkomst aangegaan.</u></p>
				
				<p>Succesvolle afronding van de masterclass resulteert in een door mij ondertekend certificaat en mijn bereidheid je bij sollicitaties aan te bevelen aan de hand van een realistische schets van je capaciteiten.</p>
			</div>
		</div>

		<div class="section">
			<div class="text">
				<h2>Praktische zaken</h2>
				
				<p>Indien je na het startgesprek de masterclass wenst te volgen, sluit je de leerovereenkomst rechtstreeks met mij.
				Het lesgeld dient na het startgesprek, maar voorafgaand aan elke les te worden voldaan. Omdat op individueel niveau wordt lesgegeven, worden ook start- en einddatum individueel afgesproken. De cursisten bevinden zich dus in verschillende 'fasen'.</p>
				 
				<p>Je bent zelf verantwoordelijk voor het meebrengen van een eigen laptop met daarop geïnstalleerd een goede C++ compiler, bijvoorbeeld Microsoft, GCC of CLANG. <u>Het is van belang dat dit alles goed werkt voor je met de masterclass begint.</u> De ervaring is dat je anders heel veel kostbare tijd verliest. Je werkt in de lessen maar ook thuis aan je software. Fabrikant-specifieke uitbreidingen en door wizzards gegenereerde code worden tijdens de masterclass buiten beschouwing gelaten.</p>
				 
				<p>Wat daarnaast nodig is, is een goede code editor, bijvoorbeeld Notepad++ of GEdit. Hoewel source level debuggers en IDE's hun nut kunnen hebben en je ze zonder meer kunt gebruiken, wordt hieraan in de lessen geen eisen gesteld of aandacht besteed. Een goed mentaal model van je code en een command line compiler is alles wat je nodig hebt.</p>
				 
				<p>De cursuslocatie hang af van het aantal deelnemers. Gestreefd wordt naar een locatie binnen een straal van 5 km van het centrum van Rotterdam.</p>
			</div>
		</div>
		
		<div class="section">
			<div class="text">
				<h2>Tot slot</h2>
				
				<p>C++, een superset van C, is <i>de</i> taal voor 'high performance computing'. Of het nu is voor medische beeldverwerking, seismisch onderzoek, weersvoorspelling, consumenten electronica, state of the art games, flight simulators, real time besturingen, vervaardiging van database management systemen, office software, operating systems, compilers of scripttaal interpreters, wie uit is op "rough speed", efficiënt geheugengebruik en/of volledige controle over de hardware op een veelheid aan platforms, komt uit bij C++.</p>
							
				<p>Daar waar vrijwel iedereen zich stort op low hanging (Internet) fruit, is het heel moeilijk om aan werkelijk goede C++ onwikkelaars te komen. De kracht en mogelijkheiden van de taal zijn ongeëvenaard, maar het vergt veel kennis en ervaring om die mogelijkheden goed in te zetten. Wil je je verder specialiseren in dit solide fundament van de informatie-technologie? Dan is hier je kans!</p>
			</div>
		</div>
		
		<script src="../__javascript__/mastermove.min.js"></script>
	</body>
</html>
